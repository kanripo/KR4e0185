# -*- mode: mandoku-view; -*-
#+TITLE: 遵巖集
#+DATE: 2015-08-25 00:24:37.852897
#+PROPERTY: ID KR4e0185
#+PROPERTY: BASEEDITION WYG    
#+PROPERTY: JUAN 提要
<pb:KR4e0185_WYG_000-1a>¶
欽定四庫全書　　　　　集部六¶
　遵巖集　　　　　　　　别集類五(明/)¶
　　提要¶
　　　　(臣/)等謹案遵巖集二十四巻眀王慎中撰慎¶
　　　　中字道思晉江人嘉靖丙戌進士官至河南¶
　　　　布政司参政事跡具眀史文苑傳正嘉之際¶
　　　　北地信陽聲華藉甚教天下無讀唐以後書¶
　　　　然七子之學得於詩者較深得於文者頗淺¶
<pb:KR4e0185_WYG_000-1b>¶
　　　　故其詩能自成家而古文則鉤章棘句剽襲¶
　　　　秦漠之面目遂成偽體史稱慎中為文初亦¶
　　　　髙談秦漢謂東京以下無可取已而悟歐曽¶
　　　　作文之法乃盡焚舊作一意師仿尤得力於¶
　　　　曽鞏唐順之初不服其説乆乃變而從之壯¶
　　　　年廢業益肆力於文演迤詳贍卓然成家與¶
　　　　順之齊名天下稱之曰王唐李攀龍王世貞¶
　　　　力排之卒不能掩也其詩則初為藻艶之格¶
<pb:KR4e0185_WYG_000-2a>¶
　　　　歸田以後又雜入講學之語頺然自放亦與¶
　　　　順之相似朱彛尊眀詩綜乃謂其五言文理¶
　　　　精宻嗣響顔謝而論者輙言文勝於詩未為¶
　　　　知音今考集中五言如逰西山普光寺睡起¶
　　　　登金山逰大眀湖諸篇固皆邃穆簡逺七言¶
　　　　如每夜猿聲如舎裏四時山色在城中萬井¶
　　　　遥分初日下羣山微見逺煙中琴聲初歇月¶
　　　　掛樹蓮唱㣲聞風滿川亦頗有風調然綜其¶
<pb:KR4e0185_WYG_000-2b>¶
　　　　全集之詩與文相較則淺深髙下自不能掩¶
　　　　文勝之論殆不盡誣彛尊之論不揣本而齊¶
　　　　其末矣慎中集舊有玩芳堂摘稿遵巖家居¶
　　　　諸刻率雜以少作是本乃隆慶辛未慎中子¶
　　　　同康及壻莊國禎稍為芟削重鋟較為精整¶
　　　　云乾隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
