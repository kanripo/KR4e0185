# -*- mode: mandoku-view; -*-
#+TITLE: 遵巖集
#+DATE: 2015-08-25 00:24:38.014665
#+PROPERTY: ID KR4e0185
#+PROPERTY: BASEEDITION WYG    
#+PROPERTY: JUAN 卷七
<pb:KR4e0185_WYG_007-1a>¶
欽定四庫全書¶
　遵巖集巻七¶
　　　　　　　　　　　　眀　王愼中　撰¶
　　絶句七言¶
　　　送諸子興年兄由刑部郎中貶尉髙眀四首¶
執法西曹觸漢章側身萬里竄窮荒聖主恩同雨露¶
湛莫將三水擬三湘¶
李白當年號謫仙西禦夜郎到日邊自古娥眉多賈妬¶
<pb:KR4e0185_WYG_007-1b>¶
直須秀句與人傳¶
南中氣候無春冬椰葉藤梢嶂壑同壯髪三秋變嶺外¶
鄉心一夜返江東¶
積海簸天天倒流扶桑拂景漾西甌渡漢若逢機上女¶
問他何事泣牽牛¶
　　　送程舜敷編脩坐謫髙凉三首¶
雲聳炎峰峰萬盤烟浮瘴水水千灣南過蠻江莫作賦¶
屈平當日不生還¶
<pb:KR4e0185_WYG_007-2a>¶
侍臣衮衮扈甘泉攀龍附鳯總神仙南中留滯河東賦¶
直與風吹到九天¶
疊嶂連山遇海隅茫茫雲氣接蒼梧排閽呌闢虞神館¶
告予微臣罪有無¶
　　　河西阻雪懐江于順員外二首¶
四野垂隂晝黯然朔風吹雪舞遙天不見玉人空悵望¶
祇看瓊蘂比嬋娟¶
楚客幽蘭儷妙曲風人麻服比明姿可憐澤畔行歌處¶
<pb:KR4e0185_WYG_007-2b>¶
不是山隂艤棹時¶
　　　滄洲道中寄蔡道卿二首¶
𤣥鳥差池逝不還霜鴻回翅欲辭寒惟有濁河流向北¶
憑將雙涙到桑乾¶
泠泠風舉碧羅裳一曲焦桐月在牀寂歴寒波兼墜葉¶
不知何處是瀟湘¶
　　　苕溪舟上懷蔡可泉¶
岸花夾水備芳鮮愁思看時倍慘然幾欲將愁寄流水¶
<pb:KR4e0185_WYG_007-3a>¶
苕溪又不到桐川¶
　　　可泉有使送予至臨安遣歸¶
使乎欲返太匆匆把筆裁書紙又窮此後相思無路覔¶
祇應來往夢魂通¶
　　　逰少林寺四首¶
三十六峰面面開分形殊態照香臺闕湧金銀拔地起¶
風傳鐘磬出雲來¶
滿目金光見聚沙香泉祇樹自交遮潭影長開千古月¶
<pb:KR4e0185_WYG_007-3b>¶
林芳分散四天花¶
名嶽千峰錦繡圍中開寶地萬珠輝池涵徳水青蓮長¶
嶺覆慈雲綵鷲飛¶
蓮花梵宇逼諸天繡拱雕欄日月懸水作龍吟來學唄¶
山如虎伏㑹叅禪¶
　　　初祖洞賦得四物¶
　　　　㘙樹¶
百文巖前無限樹繁條布葉備書經文字不立何所用¶
<pb:KR4e0185_WYG_007-4a>¶
空畱千載色青青¶
　　　　石藤¶
藤樹葱籠不記春孤根盤攫幹輪囷當年面壁因投杖¶
化作龍形繞法身¶
　　　　洞泉¶
飛泉噴玉自潺潺本因無意出人間日夜流行尋大海¶
依然不離此深山¶
　　　　龕燈¶
<pb:KR4e0185_WYG_007-4b>¶
熒熒不㓕院前燈萬壑千巖一㸃眀為憫下方迷覺路¶
長懸光景照羣生¶
　　　梅巖洞候陸使君不至詩以寓嘲¶
一入深虚不自知泉流雲出世中迷行尋竈畔逢石髓¶
欲待稽康已作泥¶
　　　送魏思說厯¶
草衰木落故辭新寂寂幽居避世人只恐山中忘甲子¶
題詩為報周王春¶
<pb:KR4e0185_WYG_007-5a>¶
　　　至日寄彭石屋厯¶
一陽回復氣還周消長知君已自由莫學秦人桃洞隱¶
不知世上有春龝¶
　　　行署壁間見故太僕陳石亭先生畱題已矣斯¶
　　　　人愴然抆涕¶
凋落粉素墨淋漓銀鈎掛壁網逰絲池水難尋濡筆處¶
循墻今讀古人詩¶
　　　曾汝誠目有羞眀之患走筆問之¶
<pb:KR4e0185_WYG_007-5b>¶
知君習静閉𤣥關兩目應無五色干好是懶為青白様¶
紛紛濁世不須看¶
　　　宿貟通寺題壁¶
終日匆匆意似猿髙齋一宿制驚奔白雲枕上醒魔力¶
流水窻中浸夢魂¶
　　　聞原弟至武陽¶
骨肉情深千里輕飛書忽報達江城開門待汝須臾頃¶
起步幾回獨繞楹¶
<pb:KR4e0185_WYG_007-6a>¶
　　　舎弟至邸是歳除日¶
喜氣衝寒滿面開歳除不意汝真來長貧宦邸無餘物¶
也有屠蘇柏葉杯¶
　　　除夕有感¶
嵗去江城人未歸寥寥心事掩寒扉明朝一歲知何似¶
三十年中已盡非¶
　　　元夕示舎弟道原¶
百事嬰心感我生因耽寸禄竟無成行年三八仍過七¶
<pb:KR4e0185_WYG_007-6b>¶
歳月空多作爾兄¶
　　　春雪懐故園諸妹同舎弟作¶
東風吹雪暮雲斜貧病經春苦憶家不詠撒鹽將栁絮¶
猶看如玉暎荆花¶
　　　治園偶作¶
隙地為園學種蔬帶經自灌更教鋤中心取適非謀食¶
老圃堪言我不如¶
　　　摘蔬¶
<pb:KR4e0185_WYG_007-7a>¶
多病臞然野澤姿已甘蔬食與生宜萋萋葵樹欲教拔¶
俸薄家無魯相資¶
　　　題桃花潭水别意巻¶
暎水桃花千尺潭水涵花色轉看深争如門下尋師者¶
臨别殷勤一片心¶
　　　觀江州諸生文示薛廣文仲常薛乆滯儒官因¶
　　　　以為戯亦解嘲之類也¶
湓城今日似髙唐綿駒一變曲洋洋他日欲誇稽古力¶
<pb:KR4e0185_WYG_007-7b>¶
定因門下有何湯¶
　　　宗室西亭折梅見寄漫賦此為謝¶
冬盡梁園見早梅美人折贈數枝來應是同心遙托物¶
細看芳㓗歳寒開¶
　　　病中辱西亭見問走筆奉柬¶
伏枕綿綿朝復昏故人枉訊慰愁魂須知摩詰非嬰疾¶
待子來叅不二門¶
　　　赴何實甫九日之招先期病作宿齋中漫題四¶
<pb:KR4e0185_WYG_007-8a>¶
　　　　首¶
華山山下逺公房應有黄花待客香悵望雲烟空太息¶
可堪明日是重陽¶
徴選名歌閑且都繁聲緩節勸提壺不知病裏聞歌懶¶
却道先生太性迂¶
平生涓滴不濡膺也對青尊坐有情莫道先生不愛酒¶
更無愛酒似先生¶
居常愈疾少名藥只把看書當品嘗起索齋中無一巻¶
<pb:KR4e0185_WYG_007-8b>¶
因思閉目是竒方¶
　　　九日雨止力疾登萬石峰四首¶
黄花似解喜人來作意生香泛酒杯風雨昨宵真錯惱¶
今朝菊蕋為吹開¶
亂石髙峰最上頭脫巾掛樹在清秋戴㡌盤旋尊爼畔¶
孟嘉未可論風流¶
最令人悲節是秋勸君莫作昔人愁手把蟹螯杯更滿¶
世間萬事可長休¶
<pb:KR4e0185_WYG_007-9a>¶
雨罷天青山盡出登山勉強扶衰疾縱然不飲茱萸酒¶
猶勝家中過九日¶
　　　過黄後溪江樓十首¶
巍基孤起凌蒼巘巧構相扶瞰緑波列牖洞開掀玉宇¶
踈簾髙捲近銀河¶
綺疏窈窕栖雲氣珠綴玲瓏蕩水紋四序風光隨戸納¶
千家烟火隔橋分¶
危欄面面牖雙雙閒坐閒行總對江欵乃一聲何處發¶
<pb:KR4e0185_WYG_007-9b>¶
微風吹遇到南窻¶
白浪如山潮擁來長江東去海門開天連極浦鳥飛盡¶
日落空林船正囘¶
環撑繡拱欺霞絢四出琱簷礙鳥飛日月升沉前後闥¶
隂陽向背北南扉¶
題鴂聲藏斑竹㟁揭車香滿白沙洲美人獨倚江樓暮¶
渾似瀟湘木葉秋¶
曲檻迴廊備四時曉烟夕月盡相宜羣山端為開圖障¶
<pb:KR4e0185_WYG_007-10a>¶
江水直堪變酒池¶
水面層樓如湧出波心複磴若乗空玉醆傾殘人在鏡¶
瑤琴鼔罷曲隨風¶
陌上紛紛來往多樓中隠隠動笙歌行人囘首陌頭望¶
天上人間若柰何¶
崇山遙枕帶清流顯敞茲方信寡仇昔日仲宣徒作賦¶
竟非吾土豈銷憂¶
　　　謝人恵木芙蓉栽¶
<pb:KR4e0185_WYG_007-10b>¶
翠榦分枝和露至芳根得土帶烟栽園池揺落秋風裏¶
只待紅英暎水開¶
　　　挽王隱者溺水死¶
鼔枻乗流一丈人入流不出返於真厭盡世間塵垢濁¶
清川為濯去時身¶
　　　雨中憶張達甫卧疾¶
從來多病少懽悰怪爾沉𡨕與我同最是病懐增惱處¶
芭蕉葉在雨聲中¶
<pb:KR4e0185_WYG_007-11a>¶
　　　雨中憶尤子偉卧疾二首¶
風吹斜雨濕窻紗危坐惟看書滿家幽意須君來共對¶
門前不見玉人車¶
弓影心知已不疑淹旬伏枕更胡為此時何事偏相憶¶
寒雨蕭蕭把酒宜¶
　　　與王介亭眀府覔桂花栽¶
桂滿山中刈作薪小園難見一枝春河陽縣裏花無數¶
寧惜餘芳及故人¶
<pb:KR4e0185_WYG_007-11b>¶
　　　戱贈黄得山入山穫稻二首¶
持䥥往刈稼如雲直與農夫割畆分倘遇龎眉荷蓧者¶
應譏四體不曾勤¶
山田多熟是新菑霜後正逢收穫期稼穡不為禾莫取¶
知君未誦伐檀詩¶
　　　柬柯東墅長子娶婦¶
生男有室更何求人序相催易白頭尚子男婚如已畢¶
相擕可入名山逰¶
<pb:KR4e0185_WYG_007-12a>¶
　　　寄厯與呉泉濵先生走筆戯柬¶
周正厯中新改歳秦人洞裏不知年韶華荏苒看何處¶
氣候分明是髩邊¶
　　　聞道原舎弟除武選二首¶
日邊除命喜聞新愛弟為官消息真豈慕繁華輝棣蕚¶
還期事業答楓宸¶
宦籍爾今新典馬人情吾已任呼牛長公賦性元乖異¶
用世還須讓子由¶
<pb:KR4e0185_WYG_007-12b>¶
　　　寄道原弟二首¶
承平耀徳武功卑共説觀兵屬此時談笑折衝尊俎上¶
好將竒䇿賛攸司¶
攻在心間真破敵籌於幄裏是銷兵勲名本屬文儒事¶
莫遣人將白面輕¶
　　　題卧壺山人二首¶
孤支白石為髙枕四剪青霞作幛帷歴選名山惟愛此¶
更無飛夢到牀杝¶
<pb:KR4e0185_WYG_007-13a>¶
泉浸夢魂流百道鳥驚&KR0008;息呌千般莊生化蝶寜為適¶
尚在人家枕席間¶
　　　平蠻凱歌十二首寄胡總制梅林公¶
横海建牙雄節鎮伏波選卒冠軍名共看分閫詩書帥¶
盡道中朝仁義兵¶
函持穹土雖無外震擊雷霆自有權萬楫齊飛波瀰瀰¶
三軍盡肅鼔淵淵¶
砥平溟漲絶驚瀾宿怪消藏不敢干自是頑苖來送死¶
<pb:KR4e0185_WYG_007-13b>¶
况逢義武有除殘¶
處置分明憑號令指麾妙宻握機權英威坐制踰千里¶
醜種真疑動九天¶
鮫島星羅猶掌上鯨波天浸只胷中籌畫險夷遙授算¶
出師千里自臨戎¶
義激諸軍奮怒肝蠻腰如草恣薅芟鯨鯢血變天池水¶
日色殷紅照萬山¶
善决竒謀成敗頃堅持大信賞罰間雲烟掃蕩歸虚壑¶
<pb:KR4e0185_WYG_007-14a>¶
草木昭囘窮髪山¶
計日持糧竟㑹朝欃槍已報隕蛇矛摐金閲士蒐軍實¶
我旅何曾損一毛¶
百險行師曾入諫萬金收捷始相驚清笳急篴中流駛¶
總是囘軍小海聲¶
面縳蠻王就檻車垂頭畏死乞須臾自矜跋扈滄溟窄¶
此日翻為釡底魚¶
天王有道自垂衣坐付元臣稟廟機築觀分流諸島上¶
<pb:KR4e0185_WYG_007-14b>¶
直令日&KR1633;憺皇威¶
當代㡬能生俊傑許身已可繫安危眀公何不登三事¶
國勢終須賴四維¶
　　　寄本兵蘇舜澤公¶
　　　　舜澤公以少司馬往總制宣大諸軍事時宣¶
　　　　大有冦警至失大將朝議以為憂故輟公本¶
　　　　兵以往予本懦夫聞而壯之為賦詩十章¶
赤白囊封晝夜驚君王輟食詔論兵黄金殿裏畱身奏¶
<pb:KR4e0185_WYG_007-15a>¶
邊事艱難請自行¶
國憂偏急在西師臣辱況當及此時受脤因言天下事¶
治兵看勒日中期¶
指揮號令動風雷禆校千羣竈下材雙轂流脂飛電迅¶
至尊親降玉階推¶
訓警疲駑成練卒招還擕散號全廂共言昔日亡軍地¶
便是今畨破敵場¶
諸邉誰最係安危不戰堪言是善師撫得降酋成骨肉¶
<pb:KR4e0185_WYG_007-15b>¶
懾教醜類識旌旗¶
地形分畫防援速士氣清眀殺獲多驟變威靈加草木¶
依然往日舊山河¶
靈州城上月彎彎洗浄塵氛照漢關唱盡軍前横吹曲¶
迴頭正見紇干山¶
㑹獵常過髙闕道燒荒獨上單于臺王庭已徙逾南幕¶
精細徤兒刺探來¶
飛狐隁塞㳺兵撤倒馬重關壁戸開誰道山東惟出相¶
<pb:KR4e0185_WYG_007-16a>¶
如公文武是全材¶
小醜厄年當北遁皇朝今日合中興凌烟閣上功臣數¶
敕與畫工特地増¶
　　　寄翁司馬奪情總制易州十首¶
漢室築壇求大將人人自詫得兵權廟謀知用詩書帥¶
徴璽直教到海邊¶
聖主宵衣念北陲微臣敢復顧親為登車慷慨雙行淚¶
一為公家一為私¶
<pb:KR4e0185_WYG_007-16b>¶
手披荒土植松楸天使臨門不敢留同位如將襄大事¶
九重誰復解殷憂¶
光輝道路傳宣急一夕鋒車八九催帝眷真如失左右¶
一程程報夏卿來¶
象珥琱弓矢百盧千官立仗聽傳呼忽看宣付翁兵部¶
百萬人中一丈夫¶
赫赫威名古北平猶傳宣大舊中丞一從金榜承黄鉞¶
驕子聞風已角崩¶
<pb:KR4e0185_WYG_007-17a>¶
火入咸陽五柞宫防邊還與漢年同將軍並拜誰真是¶
看取營門細栁風¶
借箸上前籌敵勢中人偷記畫成圖臨邊捷奏紛紛至¶
按籍真如驗左符¶
開府何曾忘倚廬西風灑泣墨衰疏功成第一朝天闕¶
乞得身還經未除¶
天為世難生英傑帝遣邊人識畧韜掃盡四郊防賊壘¶
清夷天步静神皋¶
<pb:KR4e0185_WYG_007-17b>¶
　　　寄大中丞思質王公十首¶
　　　　時有冦警朝議以通州國儲所在根本大計¶
　　　　而形勝實扼東南津㑹國之門户寄重地要¶
　　　　急在得人因即州為鎮開府置中丞而公以¶
　　　　侍御超拜良一時盛事云¶
急警烽烟驚乍定新懽魚水契偏成一言悟主前人有¶
不似今時值聖眀¶
君王手弄中丞印四顧無人勝趙堯承恩佩出明光殿¶
<pb:KR4e0185_WYG_007-18a>¶
一日聲華動繞朝¶
借籌席上談兵事聚米庭中筭敵情爰赫龍顔開霽色¶
果知小醜不難平¶
名姓榮看黄帕覆中人宣押到中書不許尋常依様敕¶
分眀撰出帝親除¶
繡斧獨當天上立牙門偏近日邊開誰知江左能文者¶
掩盡山西出將材¶
聨絡鈎陳翼紫樞崇墉複壁潞河隅隱然虎豹在山勢¶
<pb:KR4e0185_WYG_007-18b>¶
為有中丞仗節符¶
燕地文皇定鼎州御溝分入潞河流扼要真堪門戸守¶
計儲還副本根謀¶
擾擾近郊别置屯防秋急在塞邊藩共言萬竈軍聲盛¶
總為千倉國計尊¶
雍奴諸水探源長遶帶漕渠壯帝鄉坐令洪流行軌道¶
東南萬里引㠶檣¶
許下偏資分鼎國關中徒饋割溝師請看今日逢全盛¶
<pb:KR4e0185_WYG_007-19a>¶
廥庾如山守四維¶
　　　唐有懐以九疑之茶分贈二首¶
永州太守清於水囊攜芳茗擔還輕却分囊茗過閩嶺¶
重儗千鈞未比情¶
多病却無口腹營獨耽泉茗類頑僧走向北山汲深澗¶
松月牎前自煬鐺¶
　　　唐翠軒於予南都漫稿自謂有契賦五言長詩¶
　　　　一百五十字見投盛有所稱引予感其意作¶
<pb:KR4e0185_WYG_007-19b>¶
　　　　此答之¶
自嗟風雅委荆榛毎有詩成不示人流水髙山如善聽¶
朱絃寜惜為君陳¶
　　　靈源紫雲室贈静上人¶
在世還隨出世縁相看去住兩超然山門相送無勞逺¶
還擬來叅後乗禪¶
　　　洪芳洲相送至山魁客舎¶
殷勤壺酒杖頭擕客舎墻邊梅一枝此後梅花應入夢¶
<pb:KR4e0185_WYG_007-20a>¶
分眀記得把君巵¶
　　　山魁途次與芳洲分手¶
亦知隔歳還相見且忍茲晨暫别離紅樹滿林人黙黙¶
青山斜照路遲遲¶
　　　小營道中寄洪芳洲¶
獨上巾車有所思停雲却被疾風吹欲知别後還家意¶
君到家時先已知¶
　　　至館視芳洲讀處因書所見二首¶
<pb:KR4e0185_WYG_007-20b>¶
齋閤本來無長物讀書人去各依然唯有一牀經坐處¶
兩當自膝已皆穿¶
渴鳥下來窺硯水㣲蟾初上照絃琴素題當几埃如墨¶
知是㷊膏暎夜深¶
　　　贈寫神徐子美二首¶
齪齪模形寜足貴區區謹貌亦非工看君用筆躊躇處¶
都在一雙阿堵中¶
紛紛人面各媸妍筆勢傳來畫宛然土木形骸常自笑¶
<pb:KR4e0185_WYG_007-21a>¶
因君描得也堪憐¶
　　　寄荔枝與呉泉濵¶
聞君習静物都忘新得馴禽畜字方遣贈荒園紅荔子¶
山中百鳥好來嘗¶
　　　與何他山期住靈源數日予偶以事先歸二首¶
嘉諾本期山頂宿却尋歸路下黄昏風前巖草揶揄態¶
媿面倉皇出洞門¶
天邊斜日漸低山照見歸人影不閒舉首遙瞻峯頂寺¶
<pb:KR4e0185_WYG_007-21b>¶
禪凢只在轉身間¶
　　　城中懷何他山因寄之二首¶
不向山中長作伴翻從城裏苦思君去畱遲速争多少¶
為問峯頭一片雲¶
千峰遙望碧嶙峋正憶繩牀偃卧人莫倚巖窻輕郡郭¶
相看都未是閒身¶
　　　題陸心梅¶
梅是錢塘小陸心終朝不見已傷神能令掌上孤標出¶
<pb:KR4e0185_WYG_007-22a>¶
賴有青門與寫真¶
　　　聞沈青門㳺跡至泉二首¶
雲路𡨕𡨕一羽儀却尋佳樹集髙枝清源太守懸孤榻¶
從此定因屢下之(青門為郡矦童/南衡之友故云)¶
聞道新詞三百首燕趙傳無一字訛閩中乆斷人逰跡¶
嶺外今知子夜歌¶
　　　沈青門見訪二首¶
翩翩公子似虞卿所至侯王虚左迎朱履錦貂全卸却¶
<pb:KR4e0185_WYG_007-22b>¶
獨欹髙幘問柴荆¶
長揖未遑講主賔挽鬚顧笑有情親曽從巻裏看詩句¶
已是摻祛識面人¶
　　　看青門畫漫題二首¶
神搜物象鵰從兔手契心目鏑應弦吮墨含毫真畫史¶
看君機用已詮禪¶
黄粉丹青各未施觧衣盤礴欲何為袒跣狂呼驚急起¶
傍人盡道長康癡¶
<pb:KR4e0185_WYG_007-23a>¶
　　　青門有題寺壁戯柬之¶
衛象題詩張璪畫二絶今看併在君莫須禪老嫌為疥¶
一堊浮空掃斷雲¶
　　　送藥與青門二首¶
靈草孤生萬仞山辛勤採掇出雲煙為憐詞客經時病¶
倒與囊空不用錢¶
長卧繩牀託滿宫病裏風流亦不同雙雙藥杵月中落¶
併入經聲繞碧空¶
<pb:KR4e0185_WYG_007-23b>¶
　　　贈陸心梅¶
擺亂風煙不可禁紛紛紅紫自成林一登姑射逢仙質¶
描盡人間濃艶心¶
　　　題鑑湖¶
越水千名說鑑湖淩波虎阜勝呉都依稀似向圖中見¶
不是江南此景無¶
　　　小庭芙蓉開殘柬林沙溪公過賞¶
盡說看花愛盛時向闌幽意有誰知繁花落後孤英在¶
<pb:KR4e0185_WYG_007-24a>¶
風格如公相對宜¶
　　　訪柯東墅草堂以日暮迫事而返二首¶
殘陽急堕孤峰外幽意未酬片語間惆悵浮生牽迫甚¶
門前即是隱君山¶
日斜相送出林丘笑我故為不少畱猶勝剡溪乗興者¶
到門不見却囘舟¶
　　　冬日郊望二首¶
長溪𣺌𣺌斷行舟惟見閒雲逐水流徙倚溪頭忘却去¶
<pb:KR4e0185_WYG_007-24b>¶
此心聊共水悠悠¶
寒鴉飛盡暮天空繚繞川原晻靄中林葉如丹垂欲堕¶
枝頭更起晩來風¶
　　　題黄秀才讀書處¶
千峰亂石勢嶙峋黄葉堆中自托鄰莫向煙霞空自老¶
公卿方用讀書人¶
　　　送夏中山歸九江¶
問君家住廬山下數畆磽田聊可耕别來相思瀑布水¶
<pb:KR4e0185_WYG_007-25a>¶
夢飛時到九江城¶
　　　漳南山閒寂海上人開堂半嶺法力髙勝予頗¶
　　　　資叅叩二首¶
峻絶孤峰透步難黄龍三問是巖關繡鴛呈出針紋隱¶
駿馬自驚鞭影間¶
生如靈樹契冥符貶剥諸方没破除自笑欲談詞忽喪¶
江州鈍置老尚書¶
　　　法通乆住半嶺歸天柱巖題二偈示之¶
<pb:KR4e0185_WYG_007-25b>¶
誰信活途在死門佛祖是寃也是親究義問禪元涉妄¶
削金添得眼中塵¶
執事既迷著理非欲從何處取真機太虚遼廓無邊際¶
一任雲行與鳥飛¶
　　　法凝法純二行者從師閒寂結夏清源就半嶺¶
　　　　落髮各與一偈歸呈閒寂印之¶
世間萬法亦龜毛終臘還須剃㡬遭除是全身渾喪却¶
從他頭上有垂毫¶
<pb:KR4e0185_WYG_007-26a>¶
辭家受具有何求一髮不容顱頂畱落了還生他日斷¶
直須認取本來頭¶
　　古樂府¶
　　　俠客行四首¶
英英名姓滿咸秦然諾如山不顧身笑却朱家生季布¶
猶煩緩頰說他人¶
目懾荆卿非勇膽錐傷晉鄙可羞顔稜稜怒氣堂壇上¶
頸血看濺十步間¶
<pb:KR4e0185_WYG_007-26b>¶
輘轢王侯氣若林片言不易萬黄金兩河南北人無數¶
緩急惟當劇季心¶
長安城中多車馬日暮相逢杜陵下半語未交意已傾¶
餘人𤨏𤨏何為者¶
　　　結客少年塲行二首¶
羞為里巷屠兒飲笑乞矦門廐養錢意氣相要俱有贈¶
惟將寳鋏與金鞭¶
埋名都市無人識誓死沙塲各自知一夜五原烽火急¶
<pb:KR4e0185_WYG_007-27a>¶
起從召募羽林兒¶
　　　隴頭水二首¶
奮衿結束事從行只為邊功輕故鄉行到隴頭聽隴水¶
一聲嗚咽一迴腸¶
鳴聲如刃傷人耳寒色似氷鑑馬毛此日佳人垂淚憶¶
不知身在隴山髙¶
　　　薊門行¶
置酒軍中舞又歌雪花偏向薊門多醉來欲取平戎印¶
<pb:KR4e0185_WYG_007-27b>¶
報道天驕已請和¶
　　　凉州詞二首¶
莽莽平沙鴈不飛馬頭誰復寄征衣欲看春色惟憑栁¶
栁葉初青人已歸¶
河西老卒不知秋獨倚營門望戍樓蘆管聲中千里月¶
萬行征涙一時流¶
　　　少年行四首¶
寳劒如霜拂陸離半酣調笑擁胡姬傍觀莫問心中事¶
<pb:KR4e0185_WYG_007-28a>¶
明日殺人應始知¶
憑陵閭里恣驕横屠狗吹簫弟與兄探著赤丸先殺吏¶
刀鐔帶血市中行¶
紅塵一道見飛韁突入青樓倚象牀笑擲朱提如糞土¶
博教紅粉片時粧¶
百塲縱博百塲贏萬目窺覦萬目驚壚頭更醉須臾盡¶
不賭金錢只賭名¶
　　　古意二首¶
<pb:KR4e0185_WYG_007-28b>¶
眀月弓弦鵲血調清霜劍鍔鷿膏銷掛箭須時聊在服¶
歛芒未試且垂腰¶
田竇傾移車轉轂蕭朱交結火飛烟揚雄只觧耽清净¶
執㦸白頭草太𤣥¶
　　　塞下曲五首¶
日落沙塲邉馬鳴蘆笳四起助悲聲春風不到黄花戍¶
朔氣長懸白草城¶
人烟斷絶惟看雪關月吹殘只有風遙指邊人獵近塞¶
<pb:KR4e0185_WYG_007-29a>¶
居延城北半天紅¶
拂雲堆上望巖嶤火徧秋原白草燒數騎南來鳴鏑響¶
邊人探是射生鵰¶
邊庭日日老風沙更向樓頭聽曉笳莫恠壯夫容髩改¶
白頭蘇武也思家¶
層氷千尺壓崔嵬萬里寒隂凍不開回樂風髙終古在¶
但看征戰幾人囘¶
　　　從軍行六首¶
<pb:KR4e0185_WYG_007-29b>¶
刁斗聲傳催蓐食挺戈躍馬過蕭關金瘡昨夜元戎吮¶
為報閨人哭不還¶
苦樂軍中日不同錦裘貂㡌自臨戎蒙茸介胄生蟣蝨¶
老向邊庭未立功¶
狼烟髙照羽飛書亭障迢迢塞草枯授鉞争看求大將¶
勒兵誰為取髙奴¶
畧地欲將青海隣新開邊境更名秦風沙塞上埋芳骨¶
紅粉樓中憶逺人¶
<pb:KR4e0185_WYG_007-30a>¶
從軍須是問何從莫倚琱戈决䧟鋒貳師帳下分金劵¶
猿臂將軍老不封¶
邊塵蔽野飛無定半是征夫朽骨灰毎歳將軍臨大漠¶
㡬時天子棄輪臺¶
　　　出塞曲五首¶
雙轂親勞萬乘推琱鞍玉勒引良媒長驅直搗樓煩北¶
有耳何由掩疾雷¶
組練千重色似氷隴頭親見將星眀鳥蛇結陣雲横野¶
<pb:KR4e0185_WYG_007-30b>¶
貔虎連營月近城¶
銅焦儆卒催先發玉斧分兵逐右賢苦戰三軍俱飲血¶
誓將名姓勒燕然¶
邀雋分追五單于干戈擾擾不勝俘生掠降戎偵&KR0034;幕¶
啣枚一夜到狼胥¶
關山何處不堪愁獵獵悲風塞草秋本倚功成憑箭鏃¶
寜論情怨望刀頭¶
　　　入塞曲六首¶
<pb:KR4e0185_WYG_007-31a>¶
一箭穿雲敵騎亡牙旗駐磧受降王已勒禪文姑衍上¶
更將露布達明光¶
漢帝未央親定賞最竒深入是髙勲萬人膏血塗原草¶
恩寵都歸霍冠軍¶
巻斾風行掃北平鐃歌盡唱凱旋聲白䭾載甲三千萬¶
無數降王繫一纓¶
七寳粧鞍馬汗朱凱行身著賜貂褕幕南斥斷天驕帳¶
闕下臨看日逐俘¶
<pb:KR4e0185_WYG_007-31b>¶
駝峰盤炙蒲蔔酒爛醉親霑陛賜恩金印纍纍懸肘後¶
何言兵出是㓙門¶
奪取祈連築漢臺敵人魄喪色如灰邊亭卧鼔休鞍馬¶
每過山前慟哭囘¶
　　　烏夜啼¶
銀漢微風月半隂輕羅繡幌麝烟沉栖烏不曉膓方斷¶
故傍紗窻啼夜深¶
　　　銅雀妓¶
<pb:KR4e0185_WYG_007-32a>¶
囘檻曲檻若平生漳水東流日夜聲不識舞腰渾折盡¶
西陵寂寞豈勝情¶
　　　眀妃曲二首¶
君王無計慰銷兵借妄和戎講舅甥幸以香肌當破敵¶
免傳玉貌只傾城¶
掩抑琵琶馬上羞未搊玉指淚先流關月猶同邊地色¶
朔風争似漢宫秋¶
　　　紫騮馬¶
<pb:KR4e0185_WYG_007-32b>¶
朱汗四垂碧玉蹄韁絲陡勒不勝嘶長安陌上催花雨¶
萬樹紅英踏作泥¶
　　　青樓曲¶
髙樓千尺碧雲齊楊栁枝枝到地垂落日少年來繫馬¶
獨將肝膽與妖姬¶
　　　秋夜曲二首¶
多情理素在幽房熨貼頻賡膏火光暗覺手中刀剪冷¶
不知屋上有飛霜¶
<pb:KR4e0185_WYG_007-33a>¶
漫漫遙夕漏聲乾錦柱銀牀暎月彈不為幽思耽理曲¶
分眀怕近綉衾單¶
　　　采蓮曲四首¶
畫槳雙雙刺浪渾一江香水蕩心魂搴花綽約將侔色¶
踏藕輕盈不損根¶
荷珠覆手濺羅巾約腕眀璫扱袖頻並戯莫愁江堕日¶
相將還待月迎人¶
橋暎垂虹通宛轉波開眀鏡照娉婷風前一箭菱歌斷¶
<pb:KR4e0185_WYG_007-33b>¶
猶帶餘聲過别汀¶
碧波湥廣愛迴塘窈窕芙蓉暎麗妝鳴楫流光開一道¶
藂中驚起兩鴛鴦¶
　　　楊白花¶
暎日因風斜處處穿簾栖箔亂紛紛忽觸美人遲暮感¶
星星㸃上石榴裙¶
　　　江南㺯¶
輕揺弱水沙棠楫横掛逰絲碧玉簮艶冶相邀春似海¶
<pb:KR4e0185_WYG_007-34a>¶
人間花景似江南¶
　　　春怨¶
流塵寂寂網窻紗懶畫娥眉貼髩鴉春色不知人去逺¶
也分紅蕋到庭花¶
　　　關山月二首¶
青海風髙月出遲關山漠漠鴈飛時不寐征夫俱淚落¶
何須更向曲中吹¶
萬年眀月照霜天獨向望鄉臺畔圓共看氊裘嘶馬上¶
<pb:KR4e0185_WYG_007-34b>¶
應同閨被繡鴛邊¶
　　　巫山髙¶
微流懸溜思鳴佩血染丹楓想濯裙十二峰頭自翠黛¶
至今不斷雨將雲¶
　　　寄逺曲¶
遼西遣戍未期回搗盡寒衣無寄媒砧響只憑風送去¶
邊頭風又自西來¶
　　　折楊栁¶
<pb:KR4e0185_WYG_007-35a>¶
脉脉含情出洞房盈盈結腕約眀璫柔條冉冉難攀折¶
弱指纎纎那忍忘¶
　　　七言四句樂府最愛中唐諸家為有風人之致¶
　　　慕而為之輙成百首既成自諷愧不近也惜其¶
　　　既多未能即棄今録數十首以寄宋膳部仲石¶
　　　先生居常自念朽廢無事作此無益徒費日力¶
　　　猶妄謂賢於飲酒博奕不知自有道者視之其¶
　　　為淫癖殆有甚於飲博之過乎良可愧也既以¶
<pb:KR4e0185_WYG_007-35b>¶
　　　自儆請并示吾弟道原使務為有益勿效吾所¶
　　　為也¶
　　附詞¶
　　　念奴嬌　　　　江州訪王行人精舎¶
欲問幽人何處尋紫陌紅塵城市梧竹陰間見數畆芳¶
園一泓流水室貯赬霞窻含繡嶺遙憶彼中是入門長¶
揖只詫客何来此　拂袖便據胡床滿目酧接有東西¶
圖史噴玉鳴泉聲㶁㶁曾幾臨之洗耳栽菊待飡藝蘭¶
<pb:KR4e0185_WYG_007-36a>¶
充佩事事遺芳滓蹔然辭去即看咫尺千里¶
　　　滿庭芳　　　　王行人諸子孫出見賦贈¶
垂領兩髦自綦雙絇滿庭玉樹輝光誦詩習禮橦布作¶
衣裳應是藍田種玉琢許多珪珀璆琅令人嘆何物老¶
嫗生此寜馨郎　想當年生日曾試啼聲定不尋常嶄¶
然露頭角恠底清揚休誇封胡羯末淮南後裔姓名芳¶
君家住雖臨湓浦華胄也稱王¶
　　　洞庭春色　　　秋後苦熱¶
<pb:KR4e0185_WYG_007-36b>¶
潄石礪牙枕流洗耳幽意甚深記郎曺朝謁紅塵撲火¶
相門迎候赤日流金熨盡崚嶒嚴冷面向炎燠摧殘思¶
不禁非本性但撦將手板擲下冠簮　一從鑚名仕版¶
謾狐鼠得計甘心笑權豪氣熖能焚玉石栖巢髙突燕¶
雀將燖縱壑逰魚真得性鹿辭獲呼苹赴茂林瀟灑也¶
任海焦礫爛難勝静襟¶
　　　燭影揺紅　　　江州公署夜月作¶
翠幙烟銷正虹斷雨聲初歇碧天如洗四無隂庭院人¶
<pb:KR4e0185_WYG_007-37a>¶
蹤絶坐見水晶宫闕俄湧出一輪眀月浮雲片片細㸃¶
輕遮愈加清徹　起步循除沾衣玉露蒼苔滑含情不¶
語有誰知此際心如結静聽鐘鳴漏咽把(闕/)¶
　¶
　　　滿江紅　　　　觀象戯作¶
勁馬輕車衛嚴將分明部伍驚小院紛紜角逐軌蹄無¶
數風雨崩騰呼吸頃烏蛇翕霍摧移處鬪危機剽忽斫¶
休營邀歸路　攻與守相制禦竒復正尤觝牾得失斯¶
<pb:KR4e0185_WYG_007-37b>¶
須變坐分勝負淝水三千能破敵昆陽百萬徒為虜却¶
推枰一笑古来事只如許¶
　　　同前　　　　　夏日書齋小睡作¶
小午空齋簾鈎乍動微風透湘竹冷簟紋如縠尢宜清¶
瘦鳥語呌殘恬不寤花隂過盡酣初就側綸巾掛枕半¶
罥頭全承袖　白羽扇未離手摇麈尾還在肘北窻人¶
古也而今真又四體化為蝴蝶栩一生都付黄梁&KR0008;世¶
人醒是夢却嘲余眠長晝¶
<pb:KR4e0185_WYG_007-38a>¶
　　　水調歌頭　　　春日觀田家感述¶
蒼烟横廣野白水滿平川處處郊原雨足剛及暮春天¶
生長元知土性種植無違農候老少盡依田塍笠童猶¶
穉擕筐女正妍　感吾生底覊束甚纒牽總為區區口¶
腹一飽受人憐數畆隰田宜稻三徑荒園有竹何必大¶
官錢幡然平子興去學有莘年¶
　　　沁園春　　　　首夏省耕¶
緑野泉流青林白土布榖催耕正赤帝司天勾芒謝令¶
<pb:KR4e0185_WYG_007-38b>¶
㣲風送暖好雨新晴田鼓鼉鳴社尊牛飲朝趨南畆毎¶
家傾縱目裏鱗編原陌綺散溝塍　本来懶拙無能但¶
覺心和與物都平况茇舎親時幽禽一囀油幢張處古¶
木皆榮攘饁分嘗解衣行勞誰辯是方伯農甿看僕𨽻¶
渾忘呼唱亦解人情¶
　　　㸃綘唇　　　　光澤道中憩古寺作¶
門掩青山空庭竹影風長掃一溪斜繞水氣香花草¶
木石幽殊禽鳥傳昏曉誰知道白雲鎻了也有人来到¶
<pb:KR4e0185_WYG_007-39a>¶
　　　同前　　　　　再賦¶
滿院松風溜泉苔壁净如掃雲山繚繞一徑深春草¶
洗却塵煩坐裏忘昏曉更何道浮生未了辭去終難到¶
　　　同前　　　　　堠亭舉火¶
徒御威遲愁如飛絮紛難掃思隨路繞滿目迷芳草¶
乞火空村巖谷人家曉容易道一飡便了此路仍須到¶
　　　齊天樂　　　　送陳武舉¶
鷄聲喔喔催難寢横戈況是危枕裹革雄心封泥偉畧¶
<pb:KR4e0185_WYG_007-39b>¶
肯近宴安毒酖英軀滿仞漫李廣多竒季心藉甚報效¶
酬知腰間七尺寒光凛　紫騮驕汗血浸市墟垂栁不¶
顧嬌姬似錦六郡良家五原徤子結約好同襟袵頻摩¶
雪刃待星歛欃妖障銷烽祲印紐盤螭在眀光醉飲¶
　　　同前　　　　　送曽武舉¶
廟堂北顧思安寢西戎亦未髙枕募勇懸金招才刻印¶
志士誰甘懷酖關山百仞任隴水歌殘陽關唱甚馳心¶
朔漠目光電火毛霜凛　重涵氷耀波浸千金買馬裝¶
<pb:KR4e0185_WYG_007-40a>¶
出一團桃錦屬鞬魚腹帓&KR1639;象珥踞偃寜論茵袵何須¶
血刃只喑啞生風指揮褰浸瀚海無邊斷單于馬飲¶
　　　洞庭春色　　　端午日與客臨泛¶
令節繁華少年逰冶都付馳波但對時佳興同人情話¶
因物成趣與衆偕和笻竹綸巾隨處好况浯渡橋頭水¶
正多須知道吾生行樂耳請勿言他　方舟遲日徐動¶
何用喚紅袖青娥有踈簾清簟瑶徽玉塵閒看鷗戯偶¶
聽菱歌耳目塵煩渾洗盡敕到手行杯休放過傍人笑¶
<pb:KR4e0185_WYG_007-40b>¶
問平生斷飲此日微酡¶
　　　破陣子　　　　觀競渡作¶
急勢争時澎湃平瀾擊處崔嵬正逺驚看龍乍起漸近¶
㣲分鷁兩来逰人方滿崖　進退斯須難失離合毫髮¶
相乖聲竭還憑餘怒賈力盡猶能作氣催(闕/)¶
　　　同前¶
兩兩行舟遞出紛紛撃水先馳角進不辭鳴櫂疾患失¶
惟防疊皷衰長雄偏乘危　競跡浮漚共盡囂心落日¶
<pb:KR4e0185_WYG_007-41a>¶
俱微辛苦伏波下瀨戰喧赫龍驤南伐師筭来都霎時¶
　　　滿江紅　　　　春日雨中登樓作¶
芳草連天登樓目不堪勾引隂漠漠逺山如近欲明還¶
隠楊栁柔絲千萬縷染烟挼雨清無盡看紅英滿樹洗¶
逾鮮胭脂潤　馳驅驟流光勝柴門閉誰問訊感時兼¶
傷病朱顔潜損本擬銷憂憑騁望畨因望裡増愁疢曲¶
闌閒倚遍寂無言春應恨¶
　　　同前　　　　　見落花作¶
<pb:KR4e0185_WYG_007-41b>¶
百舌催春山人聽慣都忘記時出戸有飛花㸃輕沾衣¶
袂走覺西園紅艶蕚離披狼籍紛盈地尚枝頭半簇看¶
垂落畱無計　風吹起嬌還堕泥蹴後香猶細日暮兼¶
横雨㡬禁凋瘁蜂蝶闌翻如共語欲辭却戀渾愁思燕¶
来啣一片觸雕樑顛欲碎¶
　　　同前　　　黄東石辭山西大叅賦此勉其出¶
晉水閩山問何事偏鐘吾子要識蒼天為斯世付君材美¶
壯志平生應不負明時有主方如此忍徘徊故里戀衡¶
<pb:KR4e0185_WYG_007-42a>¶
茅懷桑梓　古冀域今殘矣全晉地民勞止正倚人整¶
頓解懸思治六郡籍兵邊未静四郊多壘臣當恥豈啇¶
量富貴效時情相嘵詭¶
　　　同前　　　黄東石大叅辭官治園賦此嘲之¶
妙畫雄籌不持去經營三晉何錯計歸占一畆為園旋¶
墾薙穢施將擒虎手鋤荒使了游牛刃更踰涯可笑枉¶
勞形空遺饉　勻土脉知燥潤節人力明慢𦂳此事雖¶
微漫偏欺疎俊偉幹元非嘗藿口榮名豈有畦蔬分我¶
<pb:KR4e0185_WYG_007-42b>¶
已稱老圃未容君輕来問¶
　　　水調歌頭　　　春日病中¶
春意撩人甚強半病中過當門五栁應變嫩條成脩柯¶
芳草微微如縷黄鳥關關向巧寜管老維摩琴尊階前¶
織睨睍枕邊歌　眠挾冊吟擁被懶入魔經旬匝月髪¶
亂廢櫛若逢科折簡隣家難致投刺填門不答坐此召¶
譏訶不信先生病其柰世人何¶
　　　同前　　　　　夏日病起行園¶
<pb:KR4e0185_WYG_007-43a>¶
伏枕不知乆起視後園行踟蹰滿目物色變態若為驚¶
竹節過墻數尺藤蔓緑枝㡬丈不覺目前生黄鳥音已¶
澁蜩嘒響皆盈　聊植杖閒抱甕有餘清平生陶令曠¶
達趣向涉園成潢&KR1369;萍浮戯鴨籬落蔬榮引蝶即事愜¶
幽情莫遣兒童曉吾欲學於陵¶
　　　同前　　　　　夏日課童治園¶
外物都無累口腹豈為謀不勤四體恐被荷蓧丈人羞¶
磽沃先明土性早晩尤宜氣候種植譜曽收甘苦分荼¶
<pb:KR4e0185_WYG_007-43b>¶
薺薰臭别荃蕕　鑱柄銳臺笠博轆轤道雨沾烟沐日¶
出而作入時休實顆元因枝王葉茂須從本壅此理黙¶
堪搜老圃真吾矣只媿不如丘¶
　　　洞仙歌　　　　黄後溪招飲江樓陪黄東石¶
浸天凉影見樓臺翻倒斜紅日低涵照怪魚行不度龍¶
睡乍驚都錯訝人在水宫逰眺　朱欄閒凭處淡霧疎¶
烟千嶂飛青被籠罩似髙髻脩眉翠黛輕施遙相對無¶
情更惱看如此溪山逅良儔却放絲樽停早花應笑¶
<pb:KR4e0185_WYG_007-44a>¶
　　　驀山溪　　　　夜月移飲橋上¶
碧天如水浸一輪明月暑氣驀消殘更江水涵空瑩徹¶
河橋擕手清興有誰同蘇赤璧庾荆州許把襟期說¶
天邊逺響知是漁歌發乍急復悠揚趂㣲風似往還㓕¶
平生鐡笛掛肘不輕吹聊一弄兩三聲玉露森毛髪¶
　　　臨江仙　　　　飲罷歸来得病自嘲¶
山澤臞儒枯到骨何曾大嚼深杯今朝伏枕不須猜蛇¶
懸弓壁上羊過菜園来　掩袂自譏還自解亦知口爽¶
<pb:KR4e0185_WYG_007-44b>¶
生災故人髙㑹喜追陪疾多寧為肉病至不關醅¶
　　　水龍吟¶
一年佳節逢端午吾土隨風成俗貅塲剪栁龍舟競渡¶
逰觀相屬巷斷居人嗔闐總在城隅江曲顧閒身處世¶
隨冝消遣何當跡單形獨　准辦扳邀騁逐戒家人買¶
車脂轂維摩慣疾抱痾依舊蘭湯懶浴翠艾摇新丹榴¶
吐艶空照杯緑却枉嗔線縷金絲宛轉把人纒束¶
　　　念奴嬌　　　　夏日過翠軒避暑作¶
<pb:KR4e0185_WYG_007-45a>¶
滿城煙火向何方逃遁歊煩毒熱却在人家藏此地森¶
翠都無六月聳榿畱風抽篁結靄恍惚行林樾一畨新¶
雨洗成藍影寒㓗　坐令羽扇閒抛擲纎絺莫御衣冷¶
思求褐赤脚層氷何用踏短壑青松休說百事無營千¶
般不管只有書難撇從今借榻日擕數巻来閲¶
　　　减字木蘭花　病中聞温古榕有疾作此奉訊¶
閉門過夏落盡紅英空蹂籍却訊同心報道傷春思不¶
禁¶
<pb:KR4e0185_WYG_007-45b>¶
相離㡬許寂寞多時違笑語可惜年光都為奄奄伏枕¶
妨¶
平生多病頗被親知憐蹭蹬此妙休傳不是同人莫與¶
言¶
閒情㓕盡恰似炎灰寒了燼只有情思收拾神靈總入¶
詩¶
　　　踏莎行¶
　　　　有自東湖折得荷花一枝來者以小瓶貯置¶
<pb:KR4e0185_WYG_007-46a>¶
　　　　書室終日坐對愛而賦之¶
緑水揺空東湖㟁淺芙蓉㺯色晴霞暖一枝誰折到空¶
齋香從十里分来逺　花似多情於人眷眷不愁辭藕¶
餘絲斷朱顔解自領薰風疎簾鎮日為髙捲¶
　　　同前¶
綉幙堪圖玉壺宜貯尤須華舘深深處瓷罌甕牖小茅¶
齋如何畱得傾城住　雕飭都刋天然態度真成君子¶
雙賓主閒心幽韻兩相看東湖不憶来時路¶
<pb:KR4e0185_WYG_007-46b>¶
　　　臨江仙　　　　夜来秉燭觀一枝蓮賦¶
向日名花看未足故將銀燭髙燒小屏隱映綘光揺微¶
明如妬艶半暗益生嬌　斗轉參横深院静佳人與永¶
今宵爐煙細裊罩生綃無情空意惱不語自魂銷¶
　　　浪淘沙　　　　瓶中一枝蓮謝惜而賦之¶
一片稍辭枝陡見離披凉風入戸遶床吹恰被輕塵相¶
侮得飛涴紅姿　三嗅獨愁思恨不開遲開遲也㑹有¶
凋時急拾餘香三兩片與對金巵¶
<pb:KR4e0185_WYG_007-47a>¶
　　　蝶戀花　　　　又賦¶
小院朝来看索寞瓶水痕消花謝紅粧薄芳草飄零何¶
處著香䰟撩亂無栖泊　芳意香䰟應不惡總在東湖¶
也到今時落落在空齋猶有託幽人肯把佳詞酢¶
　　　滿庭芳　　　　詠小院芙蓉¶
題鴂新聲羣芳乍歇有誰獨殿秋容娟娟靚好一種木¶
芙蓉色濯瑤霜發秀金風勁真態偏濃柴門閉蕭閒簾¶
戸幽意對芳藂　紛紛池舘地遮蹊倚徑笑日披風醉¶
<pb:KR4e0185_WYG_007-47b>¶
心與淫眼觸汙仙丰最是幽人共得托根喜在此庭中¶
多情處酬將麗藻不在倒金鍾¶
　　　賣花聲　　　　諸公過賞芙蓉即席勸飲¶
美酒斗十千更對花前芳樽肯放手中閒起舞酬花花¶
不語似解人憐　不醉莫言還請看枝閒已飄一片减¶
嬋娟花落明年猶自好可惜朱顔¶
　　　好事近　　　　賀曽漸溪得孫¶
瑞色滿庭前玉樹新開一葉和氣氤氲歳乆始向孫枝¶
<pb:KR4e0185_WYG_007-48a>¶
泄　慶門種徳合生材定與凢兒别他日我来摩頂笑¶
為太翁說¶
　　　歸朝懽　　　　月夜懷丘集齋¶
不見髙人頻掛想况對花前明月上花香月色輳芳新¶
髙人不見誰為賞豈少人来往輸心寫抱難為強月似¶
多情兼作意故向愁時朗　星低河淡天蕭爽入戸窺¶
窻偏惹懩欲邀明月影成三手中無盞徒為兩亦有牀¶
頭釀瑶瓶辜負金樽悵遶空階又行又坐草際喧蟲響¶
<pb:KR4e0185_WYG_007-48b>¶
　　　西江月　　　　詠芙蓉¶
　　　　雨中芙蓉¶
急洒端為洗垢輕飄故為勻粧亭亭仙質占秋光掃盡¶
妖淫儀狀　弱骨凝寒益峭朱唇帶濕猶香神㳺夢作¶
雨雲狂不到荆襄臺上¶
　　　　月中芙蓉¶
寳鏡香奩正展銀鈎簾幙初收佳人顧影愛嬌柔獨整¶
紅籹新就　皓魄團圞敵面金波㶑灔凝眸三星厯厯¶
<pb:KR4e0185_WYG_007-49a>¶
掛簷頭似惜芳期難又¶
　　　　霧中芙蓉¶
欲擬烏紗則淡將摸翠縠尤深重重裊裊罩清真别是¶
一般風韻　逺睇其如不的迫看又恐逢嗔盈盈脉脉¶
好愁人秪隔些兒難近¶
　　　　霜中芙蓉¶
熻熠偏増淑態晶熒直逼明姿銀缸髙照最相宜撩得¶
芳心難睡　影閃虚疑態去光揺錯認嬌隨中宵魂蕩¶
<pb:KR4e0185_WYG_007-49b>¶
笑貪痴枉被無情勾引¶
　¶
　¶
　¶
　¶
　¶
　¶
　遵巖集巻七¶
